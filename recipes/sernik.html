<!DOCTYPE html>
<html lang="en">
<head>
    <meta charset="UTF-8">
    <link rel="stylesheet" href="../style.css">
    <title>Sernik</title>
</head>
<body>
    <h1 class="header">Sernik</h1>
    <p>
         Tradycyjny sernik pieczony bez ciasta. Jest wilgotny, puszysty, delikatny, 
        a do tego łatwy i szybki do przygotowania. Można przygotować go na klasycznym twarogu, twarogu z wiaderka lub quarku.
        Można wzbogacić jego smak dodając startą skórkę z pomarańczy, rodzynki lub ulubiony aromat.
    </p>
    <p>
        Puszystości dodaje sernikowi piana z białek. To przez nią sernik rośnie, a potem opada. Nie przejmujcie się tym.
         Opadnięty, a może nawet popękany sernik można przykryć polewą czekoladową. Swój wygląd zrekompensuje smakiem.
    </p>
    <h3 class="header">Składniki</h3>
    <ul class="list">
        <li>1 kg twarogu półtłustego dwukrotnie zmielonego, twarogu z wiaderka lub quarku 20%</li>
        <li>250 g cukru (= 1,25 szklanki)</li>
        <li>3 łyżeczki cukru waniliowego</li>
        <li>100 g masła (lub margaryny)</li>
        <li>7 jajek (rozmiar M)</li>
        <li>2 łyżki skrobi ziemniaczanej (= 30 g)</li>
        <li>2 łyżki mąki pszennej (= 30 g)</li>
        </ul>
    <h3 class="header">Przygotowanie</h3>
    <ol class="list">
    <li>Dno tortownicy o średnicy 26 cm wyłożyć papierem do pieczenia, a następnie zacisnąć obręcz.</li>
    <li>Oddzielić żółtka od białek.</li>
    <li>W miseczce wymieszać skrobię z mąką pszenną.</li>
    <li>W misie miksera utrzeć miękkie masło z cukrem i cukrem waniliowym na jasną masę. (Cukier się nie rozpuści, masa stanie się kremowa dopiero po dodaniu żółtek). Dalej miksując na najwyższych obrotach, dodawać stopniowo po jednym żółtku.</li>
    <li>Zmniejszyć obroty miksera na średnie i dodawać stopniowo ser, a następnie wymieszaną mąkę. (Teraz można dodać startą skórkę z pomarańczy, aromat lub rodzynki i wymieszać do połączenia).</li>
    <li>Osobno ubić białka na sztywno i wmieszać delikatnie szpatułką do masy serowej.</li>
    <li>Masę serową wyłożyć do tortownicy i wyrównać. Piec w nagrzanym piekarniku ok. 60 minut w temperaturze 170°C (grzałka góra- dół). Wyłączyć piekarnik i studzić sernik przy lekko uchylonych drzwiczkach piekarnika. Pozostawić do całkowitego ostygnięcia. Zimny sernik wstawić na parę godzin do lodówki.</li>
    <li>Sernik oprószyć cukrem pudrem lub polać polewą czekoladową.</li>
    </ol>
    <p><a href="../index.html">Powrót</a></p>
</body>
</html>