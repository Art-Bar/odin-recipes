<!DOCTYPE html>
<html lang="en">
<head>
    <meta charset="UTF-8">
    
    <title>Bigos Recipe</title>
</head>
<body>
    <h1>BIGOS</h1>
    <p>
        W kociołkach bigos grzano; w słowach wydać trudno
        Bigosu smak przedziwny, kolor i woń cudną;
        Słów tylko brzęk usłyszy i rymów porządek,
        Ale treści ich miejski nie pojmie żołądek.
        Aby cenić litewskie pieśni i potrawy,
        Trzeba mieć zdrowie, na wsi żyć, wracać z obławy.
    </p>
    <p>
        Przecież i bez tych przypraw potrawą nie lada
        Jest bigos, bo się z jarzyn dobrych sztucznie składa.
        Bierze się doń siekana, kwaszona kapusta,
        Która, wedle przysłowia, sama idzie w usta;
        Zamknięta w kotle, łonem wilgotnym okrywa
        Wyszukanego cząstki najlepsze mięsiwa;
        I praży się, aż ogień wszystkie z niej wyciśnie
        Soki żywne, aż z brzegów naczynia war pryśnie
        I powietrze dokoła zionie aromatem.
    </p>
    <p>
        Bigos już gotów. Strzelcy z trzykrotnym wiwatem,
        Zbrojni łyżkami, biegą i bodą naczynie,
        Miedź grzmi, dym bucha, bigos jak kamfora ginie,
        Zniknął, uleciał; tylko w czeluściach saganów
        Wre para, jak w kraterze zagasłych wulkanów.
    </p>
    <h3>składniki</h3>
    <ul>
    <li>4 duże cebule</li>
    <li>1,5 kilograma dobrej kapusty kiszonej</li>
    <li>500 gramów wołowiny gulaszowej (najlepsza będzie pręga)</li>
    <li>500 gramów wieprzowiny (dobrze sprawdzi się łopatka, raczej nie szynka)</li>
    <li>300 gramów dobrej kiełbasy (może być różnego rodzaju)</li>
    <li>300 gramów boczku wędzonego</li>
    <li>3 garście suszonych grzybów</li>
    <li>garść śliwek wędzonych (nie kalifornijskich)</li>
    <li>dwie czubate łyżki papryki czerwonej w proszku</li>
    <li>czarny pieprz, majeranek, ziele angielskie, liść laurowy, szklanka czerwonego wina, olej</li>
    </ul>
    <h3>Przygotowanie</h3>
    <ol>
    <li>na dużej patelni na oleju razem z cebulą przesmaż mięsa pokrojone w kostkę, boczek i kiełbasę.</li>
    <li>Gdy się zarumienią, podlej wodą, dopraw solą i pieprzem i duś aż wszystko będzie bardzo miękkie.</li>
    <li>Na koniec do mięsa dodaj paprykę w proszku i wymieszaj.</li>
    <li>Kapustę kiszoną pokrój i raz przepłucz.</li>
    <li>Gotuj z niewielką ilością wody (około szklanki, jeśli odparuje, uzupełnij) razem z grzybami i resztą przypraw aż zrobi się miękka.</li>
    <li>Zajmie to około godziny.</li>
    <li>Następnie do garnka dodaj zawartość patelni, wymieszaj, podlej winem i duś jeszcze pół godziny.</li>
    <li>Pod koniec bigos powinien być dobrze odparowany – na dnie garnka prawie nie ma być płynu.</li>
    <li>Bigos można jeść od razu, najlepszy jest jednak, gdy przestygnie i zostanie ponownie odgrzany.</li>
    <p><a href="../index.html">Powrót</a></p>




    </ol>
</body>
</html>